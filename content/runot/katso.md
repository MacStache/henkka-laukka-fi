+++
date = '2025-28-01T10:24:00+02:00'
draft = false
title = 'Katso'
+++

Avaa silmäsi ja katso kauas
tuonne missä pilvien harsot halaavat taivasta
missä niiden varjot hipovat maata
ja missä aurinko silautuu valopatsaiksi

Näetkö vehreän nurmen
joka huojuu tuulessa elämän keveys painonaan
ja jonka korsilla tanssivat tuhannet
joiden kosketusta ei tunne kukaan

Katso ja näe tuo puu
jonka oksien alla lepäävät nuo kaksi sielua
joiden lempeät kädet suojaavat toinen toistaan
joiden yhteyttä ei pysty enää mikään katkomaan

Heidät elämä nujersi, 
kieroutuneesti kuritti
Heidät unohdettiin ja ulos suljettiin

Katso heitä, 
sillä heitä ei enää kukaan mitätöi