+++
date = '2025-12-22T21:18:21+02:00'
draft = true
title = 'Henki'
+++

Yritän saada happea
palkeeni ovat tyhjät
henkeni paennut
latistettu ja olematon
jokin puristaa rintaani

Se iski kuolleesta kulmasta
heitti minut seinään ja 
kaatoi selälleen lattialle
haukomaan ja uikuttamaan
näkymättömän painon alla

Kamppailen elääkseni
olemattomien käsien
sitoessa raajani lattiaan
ei ole toivoa, kuvittelen
saisinko apua, rukoilen

En osaa enää itkeä
kyyneleeni on vuodatettu
hukuttavaksi lammikoksi
jonka pinnan alle
ahdistus painaa kasvoni