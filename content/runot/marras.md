+++
date = '2025-12-22T21:18:21+02:00'
draft = true
title = 'Marras'
+++

Kaivoin kohmeisin sormin maata
kohdasta johon minut haudattiin
En muistanut mennyttä
tai keskittynyt nykyisyyteen
Kaivoin, koska jotain jäi antamatta
sille martaaksi muutetulle

Kaivoin päivät, kaivoin kuukaudet
en levännyt, tai halunnut levätä
Raadoin, koska menetys
piti minut hereillä uneni keskellä
Revin haavojani auki tunteakseni 
vuodattaakseni itseäni lisää

Vihdoin hän otti minut kiinni
sulki syleilyynsä ja kuiskasi
kuinka kaikki on taas hyvin
kuinka menneisyys ei ole minä
kuinka tulevaisuus on me

Kuinka minä riitän tällaisena