+++
date = '2025-10-17T12:00:00+02:00'
draft = false
title = 'Yhtä'
+++

Kun varkaat veivät arvokkaimpamme
ja jättivät meidät vaille turvaa
Me löysimme toisemme
Lankavyyhtien keskeltä

<!--more-->

Kun tapasin sinut ensimmäistä kertaa
ja suutelin sinua lumisateessa
sulatit sisältäni patouman
ja muutit sydämeeni

Kun makaat päälläni
Ja kuuntelet sydämeni lyöntejä
Se hakkaa sinulle
tuudittaa sinut uneen

Kun rakastelen kanssasi
ja olet minussa kiihkollasi kiinni
Me olemme yhtä
enkä halua sen koskaan loppuvan

en halua koskaan päästää irti sinusta
Sillä me olemme yhtä

