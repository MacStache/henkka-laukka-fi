+++
date = '2026-01-02T16:34:00+02:00'
draft = false
title = 'Mitä jos?'
+++

Mitä jos
kaiken kokemani jälkeen
herään huomenna
toisenlaiseen tunteeseen

<!--more-->

Mitä jos
aamuauringon kehrässä
ulkona puhaltaa tuuli
joka kantaa minutkin

Mitä jos
hahmosi utuinen kuvitelma
muuttuukin todeksi
ja kiedot käsivartesi kaulaani

Mitä jos
hengität minut sisääsi
ja minä sinut
ja minä sinut aina uudelleen

Mitä jos olenkin väärässä
Mitä jos sinua ei olekaan
Mitä jos menetän järkeni
Mitä jos opin vihaamaan

Mitä jos en enää usko rakkauteen
Mitä jos en enää tunne eläväni
Mitä jos en enää itke kukkien kuihtuessa
Tai mitä jos en enää tunne
Mitä jos luovutan

Mitä jos mikään ei muutukaan
Mitä jos olen yksin huomennakin

Mitä jos kaikki muuttuu
kaikki mikä on minussa
kaikki mikä on sinussa
Mitä jos mahdollisuus muuttuu todeksi