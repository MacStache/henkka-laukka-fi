+++
date = '2025-12-22T21:18:21+02:00'
draft = true
title = 'Oletko?'
+++

Oletko katsellut laillani taivaanrantaa ja kuvitellut
miten sen takana odottaa muuttunut maa?
Miten sen takana odottaa. 
Yhä odottaa turhaan.

Oletko uponnut laillani jaloissasi velloviin aaltoihin ja kuvitellut
miten niiden mukana huuhtoutuu pois?
Miten niiden mukana huuhtautuu. 
Huuhtoutuisipa pois.

Oletko tuijottanut laillani edessäsi aamuisin irvistävää kuvaa ja kuvitellut
miten helppoa se olisikaan vain pyyhkiä pois?
Miten helppoa se olisikaan. 
Pyyhkiä se helvettiin.

Oletko seurannut laillani ohitsesi villinä vyöryvää elämää ja kuvitellut
miten olet osa sitä kaikkea, tuskaa, ikävää ja toisinaan myös autuutta?
Miten olet osa sitä kaikkea.
Miten ihmeessä?

Oletko katsellut, kahlannut, tuijottanut ja seurannut?
Oletko koskettanut, kellunut, toiminut ja osallistunut?
Olisiko nyt se hetki
kun olet?