+++
date = '2025-06-21T12:00:00+02:00'
draft = false
title = 'Naamioni'
+++

Tänään yllätin itseni hymyilemästä
Peitin nopeasti hairahdukseni
tylyn naamioni alle
sillä eihän se ole sopivaa
että surun airueella 
on kasvoillaan aitoa tunnetta

<!--more-->

Sovinnaisuuden vuoksiko salaan itseni
Kohteliaisuudestako peitän toden
vai kauhistuttaako minua se
että vaikuttaisin muiden edessä heikolta
inhimillisyydessäni alastomalta

Totuus on kuitenkin se
että tänäänkin jokainen värähdys
tänäänkin jokainen äännähdys
tänäänkin jokainen ele
jonka hän osoittaa suuntaani
armollisuudessaan
saa minut tuntemaan itseni jälleen ihmiseksi

Saa minut löytämään jotain
jonka kadotin niin kovin kauan sitten