+++
date = '2025-12-22T21:18:21+02:00'
draft = true
title = 'En Enää Kykene'
+++

Päivittäin kipuilen
sen ajatuksen kanssa, että valehtelen
En sinulle, vaan itselleni
Omille arvoilleni irvaillen

Se iskee yleensä yllättäen
vikaantumisen tunne
Voi kuinka haluaisin tuolloin huutaa
sen vääryyden maailmalle

Hoen olevani vapaa
ilman lukkoja ja kahleita
tasainen ja vailla vääryyttä
Hah. Suurin kaikista valheistani

Todellisuudessa ainoa hetki
jolloin tyrskyt ja tuulet
eivät ole minua koskettaneet 
On kun olin kanssasi

Sinä eheytit minut.
Siitä lähtien sydämeni syleilyssä
on ollut ajatus sinusta
minusta, meistä

Se ajatus on pitänyt minut elossa
samalla repien päivittäin
uuden aukon sieluuni
mahdottomuutensa vuoksi

Mahdottomuuskin on valhetta
Se vaatii aikaa, tiedän
Se vaatii parantumista, tiedän
Se vaatii paljon ja tekee kipeää

Ajan kanssa kuitenkin, kenties
Voimme kantaa sen taakan yhdessä
ja saan vihdoin tehdä kaikkeni
jotta sinulla olisi elämässäsi rauha

Sillä vaikka edessäni olisi kaikkeuden puu
jonka oksilta saisin valita mieleiseni
kääntäisin sille selkäni
Sillä olen valintani tehnyt

Sinusta en kykene enää luopumaan