+++
date = '2025-09-30T12:00:00+02:00'
draft = false
title = 'Välillä merkit katoavat'
+++

Välillä mietin merkityksiä
sitä, onko väliä, jos merkit katoavat
Välittäisinkö, olisiko merkitystä
jos välien sijaan välimerkit olisivat vallassa

<!--more-->

Olisiko välitöntä, vai täysin merkityksetöntä
jos välittäisin ja merkitsisin kaiken
välillisesti merkkaisin nimelläni
ja joku ei välittäisi merkeistäni

Väliäkö sillä toisaalta, merkitsen ylös
sillä merkitystenkin välillä on eroja
sillä, että välittääkö merkityksellisyyksistä
vai suhtautuuko siihen välinpitämättömästi

Lopussa rivien välistä löytyy kuitenkin kysymys
Mitä väliä tai merkitystä tälläkään kirjoituksella on?