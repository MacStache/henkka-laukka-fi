+++
date = '2025-12-22T21:18:21+02:00'
draft = true
title = 'Muinainen'
+++

Syvimmästä mustasta rakennetussa kammiossa
ympärillään menneisyyden jäätyneet muistot
seisoo yksinäinen patsas
suolaa ja tippukiveä
Ytimeni vangittuna

Näin se on ollut, aikani alkuhetkestä lähtien
vuosien kokemusten ja iskujen patinoimana
hauraana ja suojattuna
kenenkään koskematta
Minuuteni piilotettuna

Taivaanrannassa kajastava metsänvihreä valo
Heleänä ja soinnukkaana soivan naurun saattelema
rikkoo sysimustan monotonian
ottaa varoen sen kämmenelleen
Olemustani hellien

Varmuudessaan silti niin kovin hellät ajatukset
sanat, jotka onkin tarkoitettu korjaamaan
sormet, joiden taitava ote
murtaa vankilani pinnan
hän saa minut laulamaan

hän saa minut kokonaan