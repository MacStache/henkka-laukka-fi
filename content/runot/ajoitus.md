+++
date = '2025-12-22T21:18:21+02:00'
draft = true
title = 'Ajoitus'
+++

Revin itseni irti vuosien taakasta 
menneisyyden painosta
harteilleni oli kertynyt tuhkaa
joka oli mustannut minut

Vaelsin päämäärättömästi
tuntematta itseäni
raottamatta sisintäni
hitaasti eheytyen

pitkästä taipaleesta huolimatta
olin perillä liian aikaisin
sillä sinä olit vielä kiinni
menneisyytesi verkoissa

Katselin kaukaisuuteen
nähden sinut utuna tulevaisuudessa
kuinka vahva olitkaan
kuinka äärettömän vahva

saapuisit kyllä tänne, tiesin
tänne missä pidän sinut turvassa
saapuisit kun olisit valmis
kun kuu on kiertänyt kehällään

ja minä odottaisin kyllä
vaikka maa muuttuisi tomuksi
ikuisuuden virratessa ohitseni
minä odottaisin