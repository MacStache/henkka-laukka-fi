+++
date = '2025-09-22T12:00:00+02:00'
draft = false
title = 'Sinä olet'
+++

Kun selkään käy puhuri
joka horjuttaa
Kun ei riitäkään voimat
vastustaa haukkujaa
Kun pimeässä kompuroin
ja nilkutan näkemättä
Sinä ojennat kätesi
joka johdattaa sokeutunutta
Sinä olet korva
joka kuuntelee ja ymmärtää

<!--more-->

Kun soimaan itseäni
olemattomista virheistä
Kun teen itsestäni syyllisen
vailla tehtyä vääryyttä
Kun kaikki on menetetty
eikä mitään ole jäljellä
Sinä olet ääni
joka erottaa totuuden valheesta
Sinä olet suoja 
Jonka sisältä löydän jälleen itseni

Ja kun en ole itseni
ja tarvitsen pelastajaa
Sinä olet