+++
date = '2025-09-03T12:00:00+02:00'
draft = false
title = 'Totisesti'
+++

Syvällä metsän keskellä
minä tapasin hahmon
kietoutuneena sammaleeseen
vapisevana rikkaruohojen keskellä

<!--more-->

Sinut minä tapasin
värisevän ja pelokkaan
jonka ympärille asetin käteni
ja istuin vartioon

Kuiskuttelin helliä
sanoja, jotka rohkaisivat
lauseita, jotka lohduttivat
Kunnes sanasi virtasivat
ja saivat minut kyyneliin

Kuulin paljon, 
kaiken muistan
ensimmäistä ja viimeistä sanaa myöten
Kuulin, kuinka olit sinne joutunut
kuinka kaltoin oli kohdellut
Hän.

Tunsin, kuinka mannerlaatat liikahtivat
ja kuinka sisälläni syttyi vala
joka vannoi, että voittaisin

Hänet,
joka antoi nimen pimeydellesi
Hänet,
joka sinut pirstaleiksi hajotti
Hänet minä selätän

Ne palaset minä autan keräämään
ja liimaan ne yhteen omieni sekaan
häikäiseväksi elämän taideteokseksi

Niin totisesti
minä valvon untasi
kun aikakaudet vaihtuvat
kun maa muuttuu mereksi
kun vuodenajat pyörteinä mullistuvat

niin totisesti,
minä selätän pelkosi
kunnes uskallat taas avata silmäsi
ja maistaa rakkauteni lämmön

Enkä koskaan anna sinun 
kävellä yksin 
synkimmän yön lävitse kotiin
Koska kotisi on minun luonani
