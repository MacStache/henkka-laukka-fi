+++
date = '2025-06-05T12:00:00+02:00'
draft = false
title = 'Ylpeydestä'
+++

Katson sinua kaukaisuudesta
ja olen ihmeissäni
raadat päivittäin
tehdäksesi itsestäsi ehyemmän
paremman
voimakkaamman

<!--more-->

Ihmetykseni ei kumpua epäuskosta
vaan puhtaasta ihailusta
sitä antaumusta
ja aitoa tahdonvoimaa kohtaan
pyyteetöntä
palavaa

En liene koskaan ollut ylpeämpi
yhdestäkään sielusta
joka ponnistelee
ollakseen parempi ja viisaampi
uteliaampi
tasapainoisempi

Pakahdun ylpeydestä