+++
date = '2025-12-22T21:18:21+02:00'
draft = true
title = 'Sanovat'
+++

Sanovat, että kaikkeen tottuu
Yksinäisyyteen
Kaltoinkohteluun
Siihen, että pettyy
vannottujen valojen palaessa tuhkaksi

Luunsiruun käsivarressa
ilmaan, joka pakenee keuhkoista
iskuun, joka vie voimallaan tajunnan
huohotukseen, joka kertoo tarinaa kivusta
Kaikkeen tottuu, sanovat

Sanovat, että kaikella on tarkoituksensa
Unettomilla öillä
Pelkotiloilla
Surulla, joka vetää polvilleen
paikkaan josta on mahdotonta nousta

Kylpyvedellä, joka täyttää hengitystiet
sanoilla, jotka tukemisen sijaan satuttavat
käsivarsilla, jotka suojaamisen sijaan kuristavat 
avunhuudoilla, joihin ei löydy vastaajaa
Kaikella on tarkoituksensa, sanovat

Sanovat, että elämä voittaa
Minä kysyn, että kenen elämä?
