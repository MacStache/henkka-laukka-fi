+++
date = '2025-12-22T21:18:21+02:00'
draft = true
title = 'Odotus'
+++

Olemme riippuneet tässä
kuin siimoista roikkuneet
paikoilleen juuttuneet
ajasta irralliset
odottavat

Tuuli ei meihin tartu
ei piiskaa viima myrskyjen
ei hakkaa tuima puuska
suojassa vihalta
odottaen

Silmäkkäin me olemme olleet
toisiamme katseellamme syöden
halun yltyessä sisällämme
tuskaisen etäällä
odottaen

Huomenna joku repii siteemme
saattaa meidät yhteen
päästää meidät irti
loppuu vihdoinkin
odotus