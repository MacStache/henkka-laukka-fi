+++
date = '2025-12-22T21:18:21+02:00'
draft = true
title = 'Kanvaasi'
+++


Katselen edessäni olevaa tyhjää kanvaasia
ja täytän sen mielelläni
Tyhjällä pensselillä maalaan siihen muistoni
lapsuuteni kultaiset vehnäpellot
nuoruuteni kipuilut
aikuisuuteni masennuksen ja alkoholismin

Siinä se on
Kanvaasilla ja kehystettynä
kaikki se 
mitä rakastin
mitä vihasin
mitä pelkäsin
Kaikki se 
mistä minut on rakennettu

Valmista teosta kritisoidessani
en tunne menetysten tuomaa ikävää
vaan odotusta tulevasta
jännitystä huomisesta
seikkailun nälkää ja toivoa

Sisimmässäni tiedän
että menneitä en saa enää kiinni
Vaan ne ovat nimensä mukaisesti menetettyjä
Vain tulevia mielikuvia yhdessä tallentamalla
saavutamme valmiin elämän

Sillä eihän meillä lopulta ole kuin toisemme
Sillä ensimmäiset me menetimme