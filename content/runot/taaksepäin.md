+++
date = '2025-09-10T12:00:00+02:00'
draft = true
title = 'Taaksepäin'
+++

Katsoessani taaksepäin 
näen edessäni pelkkää usvaa
Sen sisältä pilkahtelevat hippuset
jotka ovat väreiltään tummia
punaisesta mustaan

<!--more-->

Tunnen jokaisen kohdalla piston
kuin ne soimaisivat
että olen huono
tai muutoin vajavainen

Olen kuitenkin löytänyt sisältäni päättäväisyyden
joka on kovettanut ihoni
ja tehnyt minut pelottomaksi 
noille kipeille tuikahduksille
menneisyyden hyökkäyksille

Sillä kääntäessäni katseeni eteenpäin
se on sinun hymysi, joka minua tervehtii
ja jonka peilaan omille kasvoilleni
luonnollisena ja lämpimänä

Siinä sinä seisot
ylväänä ja kauniina
varmana minusta
toivottamassa kanssani 
tulevaisuuden tervetulleeksi
