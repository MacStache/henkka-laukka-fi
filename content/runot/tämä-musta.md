+++
date = '2025-12-22T21:18:21+02:00'
draft = true
title = 'Tämä Musta'
+++

Minä muistan yhden illan
jona kokosin palapeliä
sisällä, valaistussa huoneessa
ulkona paukkuvalta pakkaselta piilossa
ajatukseni silkkaa kultaa
vailla pelkoa ja nykyistä 
lannistunutta olemusta

Siinä muistossa tunsin onnea
ja turvallista lämpöä
juurevaa tunnetta kodista
jollaista en ole sen koomin kokenut
En varsinkaan tässä nykyisessä 
yksinkertaisessa kolmiossa

Tuo muisto on palanut mieleeni
polttomerkitty synapseihini
takertunut ajatuksiini
mutta pahinta on se,
että se on täynnä valhetta
jonka tämä musta on luonut
minua kiduttaakseen

Katsos, ei ollut mitään palapeliä
ei turvaa tai kotia
Ei ollut valoa, ei pakkasen pauketta
Eikä lämpöä tai toisen läsnäoloa
Oli vain tämä musta
joka takertui ympärilleni
ja tukahdutti minut.


