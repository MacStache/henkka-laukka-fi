+++
date = '2025-06-05T12:00:00+02:00'
draft = true
title = 'Nektari'
+++

Laakson varjoissa lepää lähde
Sen luona seisoo kolme vartijaa
Jokainen vaatii palan minusta
Ensimmäinen ruumiini
Toinen mieleni
Kolmas sieluni
Neljäs, se näkymätön
vaatii kaiken muun
jotta paranisin

<!--more-->

Ainoa mitä minun täytyisi
olisi juoda tätä juomaa
Valuttaa tätä polttavaa nektaria sisääni
Kunnes se täyttäisi minut ääriäni myöten
syrjäyttäisi kaiken
mitä minussa oli sisällä

Palkkioksi lupaavat ikuisen elämän
vailla huolia, murheita, kipua tai ahdistusta
Kunhan vain juon kaiken tarjotun
Todellako?

Juon ahnaasti
Juon lisää
Juon enemmän 
Juon ja juon ja juon
Saamatta koskaan kyllikseni
Saamatta koskaan astiaani tyhjäksi
Saamatta koskaan helpotusta

Lopulta romahdan polvilleni
Janoisena. Epätoivoisena.
Eikö tämä koskaan lopu?
Eikö tämä tuska koskaan hellitä?

Eikö tämä viina korjaakaan minua?