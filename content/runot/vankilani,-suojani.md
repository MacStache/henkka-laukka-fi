+++
date = '2025-12-22T21:18:21+02:00'
draft = true
title = 'Vankilani, Suojani'
+++

Olin vuodet vankina
sen kivillä vuoratun sellin sisällä
jonka tyhjyydessä kumisivat
loputtomat vaskikellot
minua soimaten

Vankina minä olin
vaikka omasta tahdostani
sen sellin sisustukseen
itseni sulautin
ja unohdin

Tunteeni, ne moninaiset
olin sinne piilottanut
itseni, vain kuvajaisen
sen sisään sulkenut
suojaten

Olin vuodet vankina
kunnes sisintäni raotin
erään tuntematon sielun
arasti kysyessä
haluaisinko

Haluaisinko vapaaksi
näkemään maailmaa ympärillämme
kokemaan uskomattomat
ja uskottavat hetket
elämään ne

Vastasin myöntäväsit
antauduin hänen vietäväkseen
ja koin kauneuden hänessä
sydäntä riipivän
puhtaan

Kuitenkin, kellot kumisivat taas
ja minun oli paettava takaisin
vankilaani, suojaani
pakotettuna takaisin
pimeyteeni

Nyt en uskalla enää altistua
sillä jokainen kerta sattuu enemmän
syvimmän epätoivoisen kysymyksen 
repiessä sisintäni
Enkö riittänytkään?