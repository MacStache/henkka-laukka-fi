+++
date = '2025-10-27T12:00:00+02:00'
draft = false
title = 'Paleltaa'
+++

Minua paleltaa
Lokakuun lohduton huntu
on laskenut silmieni ylle
ja kastellut minut läpikotaisin
ydintäni myöten

<!--more-->

Minua paleltaa
On paleltanut jo kauan

Ontto sisimpäni janoaa lämpöä
kerätessäni sinne minuuteni palasia
ehjäksi kuvajaisekseni

Sillä lämmöllä minä hitsaan ne palaset yhteen
ja olen taas kokonainen

Mutta mistä paleleva
löytää lämmön keskellä kohmeista maisemaa?

Huhuilen pimeässä sateessa
kaikkien keskelläkin
yksin ja huomaamattomana

Kuulisiko joku?
pienen ja hennon kutsuni
matkojen takaa kantavan
arkuuttani vaimean

Tulisiko joku?
nostaisiko hän kätensä suojakseni ja
pitelisi minua kunnes tuntisin jälleen
tunteideni haamukipua

Olisiko joku?
valmis ottamaan minut sisimpäänsä
Valmis hyväksymään vajavaisuuteni
osaksi itseään

Haluaisiko joku?
Minua? Minut? Meidät?
Yhdessä taakkaa kannattelevan voiman
Jota ei kaada syvinkään talvi

Minua paleltaa.
Kumpa sinä huomaisit sen.