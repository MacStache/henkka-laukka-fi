+++
date = '2025-12-29T16:32:00+02:00'
draft = false
title = 'Versot'
+++

Tummasta kuivasta maasta
ympärillään kaaoksen kehrät
Kohoaa kaksi toisilleen turvallista
Versoaa kaksi
jotka hakevat toisiaan

<!--more-->

Välillään on tilaa
Yllään suojaton taivas
Nojaavat toisiaan kohti hiljaisuudessa
Nojaavat toisiinsa
nälkäisinä kosketuksen toiveesta

Maan alla juurakko
joka pitää pystyssä
Kietoutuneet toisiinsa näkymättömissä
Kietoutuneet toisiinsa
hellästi yhteen solmien

Vuosien kuluttua kohtaavat
Oksat löytävät toisensa
Tarttuu kiinni vastaparistaan
Tarttuu kiinni
eikä anna kaatua

Siinä ne hiljaa kohoavat
toistensa vastakappaleet yhdessä
Kaksi erillistä olentoa
Kaksi erillistä
yksi kokonaisuus