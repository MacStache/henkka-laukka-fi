+++
date = '2025-09-02T12:00:00+02:00'
draft = false
title = 'Silmänräpäys'
+++

Tänään koin myrskyn keskellä tyvenen
Harmauden lävisti säde
joka tunkeutui sydämeeni
saaden minut hymyilemään
ensin sisältä
sitten ulkoa
lopulta ympärilleni

<!--more-->

Annoin lämmön tukea minua
tuulen tuivertaessa leppymättä
vavisuttaen, turmellen ja tuhoten
kaluten vailla katumusta
ensin tähdet
sitten planeetan
lopulta ruumiini

Jäljelle jäänessä tyhjyydessä
loisti ainokaisena säde
joka valaisi pientä atomia
jähmettäen ikuisuudeksi
ensin ajatukseni
sitten hymyni
lopulta sieluni

Katselin kuinka kaikkeus
joka oli ollut niin karu
versoi hauraasta säteestä
joka palautti värit 
ensin vihreän
sitten punaisen
lopulta muut

Sen kaiken minä koin
yhdessä pienessä silmänräpäyksessä
ja se pelasti minut