+++
date = '2025-12-22T21:18:21+02:00'
draft = true
title = 'Hellästi'
+++

Käteni ovat kuppina edessäni
Päällekäin ja hievahtamatta
kun pitelen sitä käsissäni

Se hohkaa lämpöä ja kevyttä valoa
joka kimpoilee iholtani avaruuteen
jättäen jälkeensä muistijäljen

Pidätän hengitystäni jännittyneenä
uskaltamatta hievahtaa
ettei se karkaisi ja jättäisi minua

Tässä olen nyt ollut jo niin kauan 
etten muistissani ole kohtaa
jolloin viimeksi elin pelotta

En kuitenkaan pelkää itseni puolesta
pelkään muiden vuoksi,
pelkään niiden vuoksi, jotka eivät ymmärrä

Vilkaisen vaivihkaa ympärilleni
Ja näen tuhansia muitakin meitä
jotka tuijottavat varovasti käsiään

Yhdessä me varovaisesti tarkkailemme
ja toivomme olevamme oikeassa
ja toivomme ettemme ole ainoita

Toivo. 
Se on meidän kaikkien.
Eikä sen saa antaa sammua.


