+++
date = '2025-06-16T12:00:00+02:00'
draft = true
title = 'Kohtaaminen'
+++

Onko vaikeampaa
kuin kohdata itsensä
menneisyytensä
kaikki virheet
jotka värittävät 
historiansa mustaa tapettia

<!--more-->

Onko tasaväkisempää
kuin se taistelu
jonka tasavertaiset
käyvät alitajunnassa
ja joka määrittää
jatketaanko matkaa

Onko mikään niin repivää
kuin myöntää erheensä
tuomita syvimmät juonteet
väärin kasvaneiksi
irrottaa ne mädänneet
ja valaa uusi perusta

Onko helpompaa keinoa
rakentaa itsestään parempi
kuin polttaa temppeli
jota on vaalinut ikänsä
ja jonka lehtereiltä
vanhat opit huutavat

Ei ole
mutta kaskesta kasvaa
uusi uljaampi elämä