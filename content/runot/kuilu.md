+++
date = '2025-12-22T21:18:21+02:00'
draft = true
title = 'Kuilu'
+++

Kuinka kauan lepäsinkään
Siinä mahossa maaperässä
Josta inspiraatio ryöstettiin
Joka innostuksen tappoi
Joka lähes tappoi minutkin

Montako kertaa nostin katseeni
Ja näin edessäni pelkkää harmaata
Toisinaan näkemättä mitään
paitsi epätoivoa
imeytymässä jokaiseen soluuni

Kuinka kauan lepäsinkään
Palautumatta, latautumatta
Päästämättä sielullani ääntäkään
Antamatta sanoilleni alustaa
Tuomatta itseäni esille

Montako vuotta olin siinä paikassa
ja kuihduin olemattomiin keskellä autiutta
Toisinaan annetulla tilkalla
valheellista lupausta
siitä paremmasta huomisesta

Kuinka kauan kestikään
ennen kuin nostin itseni ylös
ja lähdin taivaltamaan
ammottavan kuilun viertä
aina vain ylemmäksi kohti pelastusta

Montako kertaa tuijotan yhä siihen kuiluun
ja pelkään horjahtavani pimeyteen
sillä nousu on vaikea
eikä vierelläni ole ketään
joka pysäyttäisi putoamiseni