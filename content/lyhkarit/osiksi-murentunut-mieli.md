+++
date = '2026-02-05T21:37:00+02:00'
draft = false
title = 'Osiksi murentunut mieli'
+++

![](/lyhkarit/Sanderson_Legion.jpg)

Olen lykännyt tämän lyhkärin kirjoittamista. En laiskuuttani vaan siksi, että sulattelin. Kokosin palasista mielessäni kokonaisuuden, joka koostuu Stephen Leedsin kymmenistä persoonista ja siitä millä tavalla **Brandon Sanderson** niistä kertoo.

Sanderson on jo pitkään ollut suosikkikirjailijani. Paitsi, että mies työstää uusia teoksia liukuhihnamaisella tahdilla ja on -- jollain ihmeen kommervenkeillä -- *Legion*-teoksensa pääosassa mielensä hallinnasta kamppailevan Leedsin tapaan onnistunut jakamaan huomionsa useita erilaisia tyylejä ilmaiseviin kirjallisiin projekteihin, niin hän osaa tehdä sen myös terävällä kynällä ja viimeistellyllä otteella. Niin *The Mistborn*-kirjat, samaa juonnetta mukailevat *Wax & Waynet* kuin myös Sandersonin ajatuksista konkretisoituneen *Cosmere*-nimellä kutsutun universumin alle lankeava *The Stormlight Archives*-sarjakin ovat kaikki aivan järkkyhyviä kokonaisuuksia. 

Sandersonin työt eivät myöskään rajoitu *Cosmeren* alle. Niihin lukeutuvat myös muun muassa *Cytoversen* *Skyward*-sarja (pirun hyvä), supersankarirymistely *The Reckoners* (todella hyvä) ja kirjoittipa Sanderson loppuun myös edesmenneen **Robert Jordanin** eeppisen *The Wheel of Time*-kirjasarjan (En ole lukenut, mutta pakko olla hyvä). EIKÄ SIINÄ VIELÄ KAIKKI, mutta lopuista saatte lukea vaikka [Sandersonin omilta sivuilta](https://www.brandonsanderson.com/pages/books-and-art). 

Ihan kateeksi käy Brandyn (näin kavereiden kesken) kynän ja mielen pyhää liittoa. Näin ateistinakin tekisi mieli kiittää jumalia, että tällainen yhdistelmä on löytänyt toisensa.

{{< quote author="Brandon Sanderson" >}}
Novels aren’t just happy escapes; they are slivers of people’s souls, nailed to the pages, dripping ink from veins of wood pulp. Reading the right one at the right time can make all the difference.
{{< /quote >}}

*Legion* ja Stephen Leeds ovatkin sitten osa jotain aivan muuta. Lukemani kokonaisuus kantaa kokonaisuudessaan nimeä "Legion: The Many Lives of Stephen Leeds" ja se kattaa kolme itsenäistä novellia, joiden pääosaa esittää viitisenkymmentä eri hahmoa. Kaikkien elämään ja olemukseen ei toki mennä kovinkaan syvällisesti, vaan he ovat kaikki osa Stephen Leedsin persoonaa. 

Katsos, Leeds on skitsofreenikko. Mutta ei mikään aivan tavallinen skitsofreenikko vaan hän on valjastanut hallusinoimansa persoonat erilaisiksi osaamisensa jatkeiksi. Leeds pystyy muun muassa kuuntelemaan äänikirjan läpi nopeutettuna ja seuraavana aamuna hänen seuraansa lyöttäytyy uusi persoona, joka osaa käyttää äänikirjan sisältämää tietoa hyödykseen. Esimerkiksi kryptografiasta tai vaikkapa hörylaivojen historiasta voi näin olla Leedsille suurtakin hyötyä. Ja näin tämä varakas yksityisetsivä ratkoo erikoisia rikoksia koko kirjan täydeltä.

Mutta, eipä tästä teoksesta tällä kertaa tämän enempää, ettei lipsahda spoilerien puolelle.

Kerrottakoot, että Sanderson on tutustumisen arvoinen ihan kaikille kirjallisuudesta pitäville. Suosittelen aloittamaan vaikkapa tuosta aiemmin mainitusta *The Mistborn*-sarjasta.